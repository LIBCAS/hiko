# HIKO software pro evidenci historické korespondence

Softwarové řešení HIKO je možné provozovat jako webovou aplikaci pro shromažďování metadat historické korespondence, jejich další analýzu z hlediska prosopografického, geografického, jazykového, apod. a pro přípravu dat k vizualizaci korespondenčních sítí. Toto řešení je zaměřené na korespondenci významných historických osobností a vychází ze standardů struktury popisu používaných na mezinárodní úrovni, např. v databázi EMLO - Early Modern Letters Online provozované na univerzitě v Oxfordu http://emlo.bodleian.ox.ac.uk/. Při vývoji bylo zohledněno také napojení na portál https://historicka-korespondence.cz/. Nové softwarové řešení přináší vyšší stupeň provázanosti metadat, skenů a případně i fulltextů zpracovávané korespondence a rovněž umožňuje využití vizualizačních nástrojů a nástrojů pro analýzu korespondenčních sítí.

Vývoj HIKO byl v letech 2020 - 2022 podpořen z programu NAKI Ministerstva kultury ČR v rámci projektu s identifikačním kódem DG20P02OVV006 "HIKO - historické korespondenční sítě - Alois Musil a počátky orientalistiky v Československu".

Na vývoji spolupracovaly Knihovna AV ČR, v. v. i., Masarykův ústav a Archiv AV ČR, v. v. i. a Památník národního písemnictví.

Informace o instalaci a dokumentace je na https://github.com/LIBCAS/hiko/wiki/HIKO-software-pro-evidenci-historick%C3%A9-korespondence
